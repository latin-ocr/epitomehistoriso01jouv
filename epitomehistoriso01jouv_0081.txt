ms‘romffi soc1E'rAT1s JESU. 65

aliquamdiu in obstinatione perstiterit, ad extre-
mum tamen manus dedit. Victorem, quem ea
disputatio longe lateque celebrabat, Bobadillam
Nuncius Apostolicus Norimbergam secum duxit,
ad conventum in ea urbe propediem habendum ,
in quo metus erat, ne quid contra religionem
decerneretur. Totam civitatem pervagatus, admo-
nendo praesertim clero et cohortandis sacerdotibUS,
quos duces fere populus sequitur, vehementer
Christianam rem juvit. Instabat alter conventus
Spirae. Episcopus PassaviensiS, quem Rex Ferdi-
nandus eo miserat, comitem sibi Bobadillam
adscivit, quippe catholicis juxta et ProtestantibuS,
bene notum. Spem praesulis non fefellit, ac solertia
consiliique celeritate, magno publicae rei adju-
mento fuit. Mox e Spirensi Conventu Passavium,
Episcopo invitante, discedens , universam lustravit
Dioecesim , et plurima pie utiliterque constituit.
Viennam paulo post, quo Ferdinandus se contu-
lerat , reversus , praeter concionum labores, curavit
etiam pastorum , doctorumque mores ad veterem

Bobadilla
Norimbergae‚

Spirae ‚

Passavii ,

Viennae

Ecclesiae disciplinam revocandos : rogatusque per- κ

saepe a Rege sententiam de rebus Fidei gra-
vissimis, non minori libertate, quam eruditione
respondit. Invitatus ab eodem Ferdinando ad
Wormatiae conventum , et nomine Pontificis adesse
jussus , advolavit. Eo vires omnes in illis Worma-
tiensibus comitiis, et consilia referebant Lutherani ,
ut Concilium quoddam Germanicum cogeretur,

Tom. I. 6

et Wormatiae
in comitiis.

